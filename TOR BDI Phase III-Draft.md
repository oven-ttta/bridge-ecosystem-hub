ขอบเขตของงาน (Terms of Reference: TOR)  
จ้างพัฒนาและปรับปรุง Ecosystem Platform ข้อมูลผู้ประกอบการ/เครือข่าย  
ด้านเทคโนโลยีข้อมูลขนาดใหญ่และปัญญาประดิษฐ์ ระยะที่ 3

1. # ความเป็นมา

ในปี พ.ศ. 2567 สถาบันข้อมูลขนาดใหญ่ (องค์การมหาชน) หรือ สขญ. ได้ดำเนินการพัฒนาแพลตฟอร์มข้อมูล Ecosystem Platform เพื่อจัดเก็บทะเบียนข้อมูลผู้ประกอบการในธุรกิจข้อมูลขนาดใหญ่ของประเทศ ซึ่งเป็นก้าวสำคัญในการรวบรวมและเชื่อมโยงผู้ประกอบการสำคัญในระบบนิเวศด้านข้อมูลขนาดใหญ่และปัญญาประดิษฐ์ของประเทศ จากการดำเนินงานที่ผ่านมา พบว่าการเติบโตอย่างก้าวกระโดดของเทคโนโลยีปัญญาประดิษฐ์ (AI) และการประยุกต์ใช้ข้อมูลขนาดใหญ่ในภาคธุรกิจและอุตสาหกรรมต่างๆ ส่งผลให้มีความจำเป็นในการพัฒนาและปรับปรุงระบบให้มีประสิทธิภาพมากยิ่งขึ้น โดยเฉพาะอย่างยิ่งในด้านการสนับสนุนผู้ประกอบการผ่านระบบให้ทุน การติดตามความก้าวหน้าโครงการ และการอำนวยความสะดวกในการเข้าถึงข้อมูลและบริการ นอกจากนี้ การบูรณาการข้อมูลระหว่างหน่วยงานยังเป็นปัจจัยสำคัญในการพัฒนาระบบนิเวศด้านข้อมูลขนาดใหญ่และปัญญาประดิษฐ์ของประเทศ การเชื่อมโยงข้อมูลกับฐานข้อมูลสำคัญ เช่น ข้อมูลการจดทะเบียนนิติบุคคลของกรมพัฒนาธุรกิจการค้า (DBD DataWarehouse+) จะช่วยเพิ่มประสิทธิภาพในการให้บริการและการตัดสินใจเชิงนโยบาย

ในปี พ.ศ.2568 สขญ. จึงมีความจำเป็นในการพัฒนาและปรับปรุงระบบฐานข้อมูลผู้ประกอบการและเครือข่าย โดยมุ่งเน้นการพัฒนาและปรับปรุงระบบดังกล่าวซึ่งจะช่วยยกระดับการให้บริการของ สขญ. ให้มีประสิทธิภาพมากยิ่งขึ้น สามารถตอบสนองความต้องการของผู้ประกอบการในการเข้าร่วมกิจกรรม การยื่นเอกสารเพื่อเข้าร่วมโครงการรับทุนสนับสนุนซึ่งเป็นไปตามแผนงาน และตรงตามนโยบายการขับเคลื่อนนประเทศไทย 4.0 และการพัฒนาเศรษฐกิจดิจิทัลอย่างยั่งยืน เพื่อให้บรรลุเป้าหมายการดำเนินงานและเกิดประสิทธิภาพสูงสุดในการให้บริการของ สขญ. จึงมีความจำเป็นที่จะต้องพัฒนา ปรับปรุง และดูแลรักษาแพลตฟอร์ม Bridge Ecosystem Platform เพื่อให้สามารถดำเนินการได้อย่างต่อเนื่องและมีขีดความสามารถเพิมเติมเพื่อสอดรับกับแผนงานตามนโยบายและขอบเขตการส่งเสริมที่ได้จัดสรรงบประมาณไว้

สถาบันข้อมูลขนาดใหญ่ (องค์การมหาชน) หรือ สขญ. (BDI) ได้ดำเนินการพัฒนาแพลตฟอร์ม BRIDGE (The Ecosystem Platform) มาอย่างต่อเนื่อง โดยมีเป้าหมายเพื่อเป็นศูนย์กลางในการรวบรวมและเชื่อมโยงผู้ประกอบการในอุตสาหกรรมข้อมูลขนาดใหญ่ (Big Data) และปัญญาประดิษฐ์ (AI) ของประเทศไทย ซึ่งการดำเนินงานในระยะที่ผ่านมา (Phase 1 และ Phase 2\) ได้ประสบความสำเร็จในการจัดตั้งฐานข้อมูลทะเบียนผู้ประกอบการ (Registry) และวางรากฐานระบบบริหารจัดการทุน (Granting) เพื่อสนับสนุนผู้ประกอบการในเบื้องต้นแล้ว

อย่างไรก็ตาม จากการขยายตัวของระบบนิเวศด้านเทคโนโลยีข้อมูลขนาดใหญ่ และการเปลี่ยนแปลงทางโครงสร้างของเทคโนโลยีสมัยใหม่เช่นเทคโนโลยีปัญญาประดิษ(AI) พบว่ามีความจำเป็นเร่งด่วนในการยกระดับแพลตฟอร์มเข้าสู่ระยะที่ 3 (Phase 3\) เพื่อตอบสนองต่อพลวัตของอุตสาหกรรมและความต้องการที่ซับซ้อนขึ้นดังนี้

1. ด้านการส่งเสริมอุตสาหกรรมและประสานเครือข่าย (Partnership Service & Matching) แม้จะมีฐานข้อมูลผู้ประกอบการแล้ว แต่กลไกในปัจจุบันยังขาดเครื่องมือที่มีประสิทธิภาพในการ "จับคู่ทางธุรกิจ" (Business Matching) ที่แม่นยำ สขญ. จึงมีความต้องการพัฒนาระบบที่สามารถวิเคราะห์ Demand และ Supply ทางเทคโนโลยีข้อมูลขนาดใหญ่ ปัญญาประดิษฐ์​ และอื่น ๆ ที่เกี่ยวข้องจากผู้ประกอบการไทยได้อย่างชาญฉลาด โดยใช้เกณฑ์การประเมินความสามารถในการต่อยอดเทคโนโลยี ศักยภาพในการดำเนินธุรกิจ และมิติอื่น ๆ เข้ามาช่วยคัดกรอง เพื่อเปลี่ยนสถานะจากเพียง "สมุดรายชื่อผู้ประกอบการ" ให้กลายเป็น "กลไกขับเคลื่อนระบบนิเวศ (Ecosystem Engine)" ที่สามารถสร้างมูลค่าเพิ่มและเกิดการจ้างงานจริงในอุตสาหกรรม

2. ด้านการบริหารจัดการทุน (Advanced Grant Management) ระบบบริหารจัดการทุนเดิมจำเป็นต้องได้รับการปรับปรุงให้สอดคล้องกับระเบียบปฏิบัติราชการและบริบททางกฎหมายที่ซับซ้อนยิ่งขึ้น โดยเฉพาะความต้องการระบบ "การมอบอำนาจ (Delegation of Authority)" สำหรับนิติบุคคล เพื่อให้ผู้ได้รับมอบหมายสามารถดำเนินการยื่นข้อเสนอหรือลงนามสัญญาแทนได้อย่างถูกต้องตามกฎหมาย รวมถึงความจำเป็นในการแยกกระบวนการทำงาน (Workflow) ให้ยืดหยุ่นตามหน่วยงานภายในของ สขญ. (Business Units) ที่มีเงื่อนไขการเบิกจ่ายและงวดงานที่แตกต่างกัน ตลอดจนการเชื่อมต่อข้อมูล (Integration) กับระบบงานสารบรรณอิเล็กทรอนิกส์ (E-Saraban) และระบบบัญชีภายใน (Internal ERP) เพื่อให้กระบวนการตั้งแต่การประกาศผลไปจนถึงการเบิกจ่ายและปิดโครงการเป็นไปอย่างไร้รอยต่อ

3. ด้านการบริหารจัดการกิจกรรม (Active Event Management) เพื่อการดำเนินกิจกรรมเชิงรุก ในการสร้างการมีส่วนร่วม (Engagement) ระบบจำเป็นต้องเพิ่มขีดความสามารถในการบริหารจัดการผู้เข้าร่วมงานในรูปแบบการเชื่อมโยงระบบวิเคราะห์ข้อมูลผู้ร่วมกิจกรรมเชิงลึก ผ่านเครื่องมือการวิเคราะห์ข้อมูลของ Google หรือผู้ให้บริการที่ สขญ.กำหนด รวมถึงการ  
   พัฒนาหรือหาเครื่องมือบริหารจัดการส่วนระบบ Email Marketing สำหรับการสื่อสาร รักษาความสัมพันธ์ และติดตามการมีส่วนร่วมของพันธมิตร (Partner Engagement & Retention)

	เพื่อให้การจัดกิจกรรมส่งเสริมอุตสาหกรรมเกิดประสิทธิภาพสูงสุด ดังนั้นโครงการพัฒนาในระยะที่ 3 นี้ จึงมุ่งเน้นการเติมเต็มฟังก์ชันการทำงานเชิงลึก (Functional Depth) และการสร้างประสบการณ์ผู้ใช้งาน (User Experience) ที่ตอบโจทย์การทำงานจริง เพื่อให้ BRIDGE เป็นโครงสร้างพื้นฐานดิจิทัลที่เข้มแข็งในการขับเคลื่อนเศรษฐกิจดิจิทัลของประเทศต่อไป

2. # วัตถุประสงค์โครงการ

เพื่อให้การดำเนินงานโครงการพัฒนาและปรับปรุงแพลตฟอร์ม Ecosystem ในระยะนี้ บรรลุเป้าหมายตามวิสัยทัศน์ของสถาบันข้อมูลขนาดใหญ่ (องค์การมหาชน) จึงกำหนดวัตถุประสงค์หลักไว้ดังนี้

1. เพื่อพัฒนากลไกการจับคู่ธุรกิจอัจฉริยะ (Smart Business Matching Mechanism) เพื่อยกระดับระบบทะเบียนผู้ประกอบการ (Directory) ให้สามารถทำหน้าที่จับคู่ความต้องการ (Demand) และผู้ให้บริการ (Supply) ในอุตสาหกรรม Big Data และ AI ได้อย่างแม่นยำ โดยอาศัยการวิเคราะห์ข้อมูลจำแนกตามเกณฑ์การประเมินความสามารถในการต่อยอดเทคโนโลยี ศักยภาพในการดำเนินธุรกิจ และมิติอื่น ๆ อันจะนำไปสู่การสร้างมูลค่าเพิ่มทางเศรษฐกิจและการเกิดธุรกรรมจริงในระบบนิเวศ  
   2. เพื่อยกระดับระบบบริหารจัดการทุนสู่รูปแบบดิจิทัลเต็มรูปแบบ (End-to-End Digital Grant Management) เพื่อพัฒนาระบบบริหารจัดการทุนให้รองรับกระบวนการทำงานที่ซับซ้อนขององค์กรขนาดใหญ่และระเบียบราชการ ได้แก่ การรองรับระบบมอบอำนาจ (Delegation of Authority) สำหรับนิติบุคคลในการทำธุรกรรม Request update และการปรับปรุงกระบวนการพิจารณาทุนให้มีความยืดหยุ่นแยกตามหน่วยงานภายใน (Department-specific Workflow) เพื่อให้การดำเนินการตั้งแต่อนุมัติโครงการไปจนถึงการเบิกจ่ายงบประมาณเป็นไปอย่างถูกต้องตามรูปแบบการดำเนินงานของแต่ละแผนก อย่าง โปร่งใส และรวดเร็ว  
   3. เพื่อเชื่อมโยงระบบฐานข้อมูลและกระบวนการทำงานกับระบบสนับสนุนการบริหารงานภาครัฐ เพื่อบูรณาการการส่งต่อข้อมูล (Data Integration) ระหว่างแพลตฟอร์ม BDI Ecosystem Platform กับระบบงานภายในที่สำคัญของ สขญ. ได้แก่ ระบบสารบรรณอิเล็กทรอนิกส์ (E-Saraban) สำหรับการประกาศผลและรับส่งหนังสือราชการ และระบบบริหารจัดการทรัพยากรองค์กร (ERP/ODOO) สำหรับการบริหารงวดงานและการเบิกจ่ายเงิน ลดความซ้ำซ้อนของการบันทึกข้อมูลและลดภาระงานเอกสารของเจ้าหน้าที่  
   4. เพื่อเพิ่มประสิทธิภาพการบริหารจัดการเครือข่ายและกิจกรรม (Active Community Engagement) เพื่อสร้างเครื่องมือที่ช่วยให้ผู้จักกิจกรรม สามารถมีข้อมูลวิเคราะห์พฤติกรรมเชิกไว้ใช้วิเคราะห์กลยุธในการจัดกิจกรรม ซึ่งเป็นการดำเนินงานเชิงรุกในการบริหารจัดการกิจกรรมส่งเสริมอุตสาหกรรม เช่น การจัดอบรม, การจัดกิจกรรมแบ่งปันความรู้(Knowledge Sharing), การจัดกิจกรรมการอบรมเชิงปฏิบัติการ (Workshop) โดยการพัฒนาระบบแดชบอร์ด Dashboard สำหรับติดตามและประเมินผลกระทบ (Impact Assessment) ของแต่ละกิจกรรม ไปจนถึงการให้ทุน เพื่อใช้เป็นข้อมูลประกอบการตัดสินใจเชิงนโยบาย รวมถึงระบบจัดการภายในของ สขญ. อย่างมีประสิทธิภาพและวัดผลได้จริง

3. # คุณสมบัติผู้ยื่นข้อเสนอ

   1. มีความสามารถตามกฎหมาย  
   2. ไม่เป็นบุคคลล้มละลาย  
   3. ไม่อยู่ระหว่างเลิกกิจการ  
   4. ไม่เป็นบุคคลซึ่งอยู่ระหว่างถูกระงับการยื่นข้อเสนอหรือทำสัญญากับหน่วยงานของรัฐไว้ชั่วคราวเนื่องจากเป็นผู้ที่ไม่ผ่านเกณฑ์การประเมินผลการปฏิบัติงานของผู้ประกอบการตามระเบียบที่รัฐมนตรีว่าการกระทรวงการคลังกำหนดตามที่ประกาศเผยแพร่ในระบบเครือข่ายสารสนเทศของกรมบัญชีกลาง  
   5. ไม่เป็นบุคคลซึ่งถูกระบุชื่อไว้ในบัญชีรายชื่อผู้ทิ้งงานและได้แจ้งเวียนชื่อให้เป็นผู้ทิ้งงานของหน่วยงานของรัฐในระบบเครือข่ายสารสนเทศของกรมบัญชีกลาง ซึ่งรวมถึงนิติบุคคลที่ผู้ทิ้งงานเป็นหุ้นส่วนผู้จัดการ กรรมการผู้จัดการ ผู้บริหาร ผู้มีอำนาจในการดำเนินงานในกิจการของนิติบุคคลนั้นด้วย  
   6. มีคุณสมบัติและไม่มีลักษณะต้องห้ามตามที่คณะกรรมการนโยบายการจัดซื้อจัดจ้างและการบริหารพัสดุภาครัฐกำหนดในราชกิจจานุเบกษา  
   7. เป็นบุคคลธรรมดาหรือนิติบุคคลผู้มีอาชีพตามที่ประกาศ  
   8. ไม่เป็นผู้มีผลประโยชน์ร่วมกันกับผู้ยื่นข้อเสนอรายอื่น หรือกระทำการอันเป็นการขัดขวางการแข่งขันราคาอย่างเป็นธรรม  
   9. ไม่เป็นผู้ได้รับเอกสิทธิ์หรือความคุ้มกันซึ่งอาจปฏิเสธไม่ยอมขึ้นศาลไทย เว้นแต่รัฐบาลของผู้เสนอราคาได้มีคำสั่งให้สละเอกสิทธิ์และความคุ้มกันเช่นว่านั้น  
   10. ผู้ยื่นข้อเสนอต้องลงทะเบียนที่มีข้อมูลถูกต้องครบถ้วนในระบบจัดซื้อจัดจ้างภาครัฐด้วยอิเล็กทรอนิกส์ (Electronic Government Procurement : e-GP) ของกรมบัญชีกลาง  
   11. ผู้ยื่นข้อเสนอต้องมีมูลค่าสุทธิของกิจการ ดังนี้  
1) กรณีผู้ยื่นข้อเสนอเป็นนิติบุคคล ให้พิจารณาดังนี้  
   1) กรณีผู้ยื่นข้อเสนอเป็นนิติบุคคลที่จัดตั้งขึ้นตามกฎหมายไทย/กฎหมายต่างประเทศ ซึ่งได้จดทะเบียน เกินกว่า 1 ปี ต้องมีมูลค่าสุทธิของกิจการ จากผลต่างระหว่างสินทรัพย์สุทธิหักด้วยหนี้สินสุทธิที่ปรากฏในงบแสดงฐานะการเงินที่มีการตรวจรับรองแล้ว ของ 1 ปีสุดท้ายก่อนวันยื่นข้อเสนอ ซึ่งจะต้องแสดงค่าเป็นบวก  
   2) กรณีผู้ยื่นข้อเสนอเป็นนิติบุคคลที่จัดตั้งขึ้นตามกฎหมายไทย ฃ/กฎหมายต่างประเทศ ซึ่งยังไม่มีการรายงานงบแสดงฐานะการเงินกับกรมพัฒนาธุรกิจการค้า ให้พิจารณาการกำหนดมูลค่าของทุนจดทะเบียน โดยผู้ยื่นข้อเสนอจะต้องมีทุนจดทะเบียนที่เรียกชำระมูลค่าหุ้นแล้ว ณ วันที่ยื่นข้อเสนอ มูลค่าการจัดซื้อจัดจ้างเกิน 1 ล้านบาท แต่ไม่เกิน 5 ล้านบาท ต้องมีทุนจดทะเบียนไม่ต่ำกว่า 1 ล้านบาท  
2) กรณีผู้ยื่นข้อเสนอเป็นบุคคลธรรมดาถือสัญชาติไทย/บุคคลธรรมดาที่มิได้ถือสัญชาติไทย ให้พิจารณาจากหนังสือรับรองบัญชีเงินฝาก โดยต้องมีเงินฝากคงเหลือในบัญชีธนาคารเป็นมูลค่า ไม่น้อยกว่า 1 ใน 4 ชองมูลค่างบประมาณชองโครงการหรือรายการที่ยื่นข้อเสนอในแต่ละครั้งและหากเป็น ผู้ชนะการจัดซื้อจัดจ้างหรือเป็นผู้ได้รับการคัดเลือก จะต้องแสดงหนังสือรับรองบัญชีเงินฝากที่มีมูลค่าดังกล่าว อีกครั้งหนึ่งในวันลงนามในสัญญา ทั้งนี้ หนังสือรับรองบัญชีเงินฝากซึ่งธนาคารออกให้แก่ผู้ยื่นข้อเสนอ นับถึงวันยื่นข้อเสนอหรือวันลงนามในสัญญา ไม่เกิน 90 วัน  
3) กรณีที่ผู้ยื่นข้อเสนอมีคุณสมบัติไม่เป็นไปตามข้อ 3.11.1 (1) ข้อ 3.11.1 (2) และข้อ 3.11.2 ผู้ยื่นข้อเสนอสามารถหนังสือรับรองวงเงินสินเชื่อที่ธนาคารภายในประเทศ หรือบริษัทเงินทุนหรือบริษัทเงินทุนหลักทรัพย์ที่ได้รับอนุญาตให้ประกอบกิจการเงินทุนเพื่อการพาณิชย์และประกอบธุรกิจค้าประกันตามประกาศของธนาคารแห่งประเทศไทย ตามรายชื่อบริษัทเงินทุนที่ธนาคารแห่งประเทศไทยแจ้งเวียนให้ทราบ โดยพิจารณาจากยอดเงินรวมของวงเงินสินเชื่อที่สำนักงานใหญ่รับรอง หรือที่สำนักงานสาขารับรอง (กรณีได้รับมอบอำนาจจากสำนักงานใหญ่) ซึ่งออกให้แก่ผู้ยื่นข้อเสนอ นับถึงวันยื่นข้อเสนอไม่เกิน 90 วัน โดยต้องมีวงเงินสินเชื่อจากธนาคารไม่น้อยกว่า 1 ใน 4 ของมูลค่างบประมาณของโครงการหรือรายการที่ยื่นข้อเสนอในแต่ละครั้ง ทั้งนี้ สำหรับธนาคาร ภายในประเทศหนังสือรับรองวงเงินสินเชื่อให้เป็นไปตามแบบที่กำหนด  
4) กรณีนิติบุคคลที่จัดตั้งขึ้นตามกฎหมายต่างประเทศและบุคคลธรรมดาที่มิได้ถือสัญชาติไทย ตามข้อ 3.11.1 (2) ข้อ 3.11.2 และข้อ 3.11.3 มูลค่าจะต้องเป็นไปตามอัตราแลกเปลี่ยนเงินตราตามประกาศที่ธนาคารแห่งประเทศไทยกำหนด ในช่วงระหว่างวันที่เผยแพร่ประกาศและเอกสารเชิญชวนในระบบจัดซื้อจัดจ้างภาครัฐด้วยอิเล็กทรอนิกส์ (e-GP) หรือมีหนังสือเชิญชวน จนถึงวันเสนอราคา  
5) กรณีตามข้อ 3.11.1 \- 3.11.3 ไม่ใช้บังคับกับกรณีดังต่อไปนี้  
   1) กรณีที่ผู้ยื่นข้อเสนอเป็นหน่วยงานของรัฐ  
   2) นิติบุคคลที่จัดตั้งขึ้นตามกฎหมายไทยที่อยู่ระหว่างการฟื้นฟูกิจการตามพระราชบัญญัติล้มละลาย (ฉบับที่ 10\) พ.ศ. 2561  
   3) งานจ้างก่อสร้างที่กรมบัญชีกลางได้ขึ้นทะเบียนผู้ประกอบการงานก่อสร้างแล้วและงานจ้างก่อสร้างที่หน่วยงานของรัฐที่ได้มีการจัดทำบัญชีผู้ประกอบการงานก่อสร้างที่มีคุณสมบัติเบื้องต้นไว้แล้วก่อนวันที่พระราชบัญญัติการจัดซื้อจัดจ้างฯ มีผลใช้บังคับ  
   4) การจัดซื้อจัดจ้างตามมาตรา 56 วรรคหนึ่ง (2) (ข) และ (ค) แห่งพระราชบัญญัติการจัดซื้อจัดจ้าง  
   5) การซื้อและการเช่าอสังหาริมทรัพย์  
   6) กรณีงานจ้างบริการหรืองานจ้างเหมาบริการกับบุคคลธรรมดา เช่น จ้างพนักงานขับรถ, ครูชาวต่างชาติ ,พนักงานเก็บขยะ ,พนักงานบันทึกข้อมูล เป็นต้น  
   12. ผู้ยื่นข้อเสนอราคาต้องเป็นผู้มีประสบการณ์และความชำนาญงานในการดำเนินงานในลักษณะเดียวกับงานจ้างในครั้งนี้ โดยแนบสำเนาเอกสารสัญญาจ้างหรือสำเนาหนังสือรับรองผลงาน ในวงเงินไม่ต่ำกว่า 1,000,000 บาท (หนึ่งล้านบาทถ้วน) ต่อ 1 สัญญา ผลงานดังกล่าวต้องแล้วเสร็จไม่เกินกว่า 3 ปี จำนวนไม่น้อยกว่า 1 ผลงาน ผลงานดังกล่าวต้องเป็นโครงการของหน่วยงานราชการ รัฐวิสาหกิจ หรือเอกชนภายในประเทศที่น่าเชื่อถือและตรวจสอบได้ โดยพิจารณาเฉพาะผลงานที่มีการดำเนินงานเสร็จเรียบร้อย

       \=============================================================

4. # **ขอบเขตงาน**

ผู้รับจ้างจะต้องดำเนินงานพัฒนาและปรับปรุง Ecosystem Platform ข้อมูลผู้ประกอบการ/เครือข่าย ด้านเทคโนโลยีข้อมูลขนาดใหญ่และปัญญาประดิษฐ์ ระยะที่ 3 โดยมีรายละเอียดดังนี้

1. ศึกษา วิเคราะห์ระบบ Ecosystem Platform (ระบบเดิม)  
1) เอกสารแผนผังการเชื่อมต่อและออกแบบระบบ โครงสร้างพื้นฐาน, เอกสารการออกแบบระบบ Use Case Diagram, Activity Diagram, Sequence Diagram, ER Diagram, Data Dictionary และสรุปข้อจำกัดโดยแยกเป็นองค์ประกอบของผู้เกี่ยวข้อง ข้อจำกัดของระบบในส่วนของ function และ non-function ข้อจำกัด สถาปัตยกรรมระบบ  
2) ศึกษา User journey การใช้ระบบเดิม  
3) ศึกษา front-end และ backend ของระบบเดิม โดยระบบเดิมถูกพัฒนาโดยใช้ WordPress เวอร์ชั่น v.6.6.1 และ Plugin WordPress อื่นๆที่เกี่ยวข้อง  
4) ศึกษาระบบโครงสร้างพื้นฐาน (Infrastructure) ของระบบเดิม  
5) ศึกษา วิเคราะห์ บทบาทหน้าที่ของ สขญ. เป้าหมายของการดำเนินการเว็บไซต์  
   2. ออกแบบวิธีการเชื่อมโยง ส่วนที่ออกแบบใหม่และส่วนของเดิม เพื่อให้สามารถเชื่อมโยงสัมพันธ์เข้ากันได้อย่างสมบูรณ์ ภายใต้ชื่อโดเมนเดิม ตามที่ สขญ. กำหนด  
   3. ระบบที่พัฒนาในระยะที่ 3 ต้องสามารถทำงานร่วมกับระบบ Ecosystem platform ในปัจจุบันได้อย่างมีประสิทธิภาพไร้รอยต่อ (Seamless)  
   4. ผู้รับจ้างต้องดำเนินการจัดทำ รายละเอียดแผนการดำเนินงาน  
1) จัดประชุมเริ่มโครงการในรูปแบบ onsite ในพื้นที่ที่ สขญ. กำหนด (kick off meeting)  
2) ดำเนินการจัดประชุมเพื่อรายงานความก้าวหน้าของโครงการ อย่างน้อยทุก 2 สัปดาห์ และจัดทำรายงานการประชุม ภายใน 7 วันหลังจากการประชุม โดยรายงานผ่านช่องทางที่ สขญ. กำหนด  
3) จัดทำแผนการดำเนินงานที่มี กระบวนการทำงาน ขั้นตอนการทำงานด้านเทคนิค และระยะเวลาการดำเนินการ ในรายการต่อไปนี้  
   1) การออกแบบระบบ (Design) \- กำหนดโครงสร้าง สถาปัตยกรรม และฟังก์ชันการทำงานของระบบ  
   2) การทดสอบระบบ (Testing) – ตรวจสอบและประเมินคุณภาพของระบบ  
   3) การติดตั้งระบบ (Deployment) – นำระบบเข้าสู่สภาพแวดล้อมการใช้งานจริง  
   4) การบำรุงรักษาและปรับปรุงระบบ (Maintenance and Improvement)  
   5) ขั้นตอนการทำงานอื่นๆที่เกี่ยวข้อง \- กระบวนการเพิ่มเติมที่จำเป็นสำหรับความสมบูรณ์ของโครงการ  
4) จัดทำการสัมภาษณ์หรือจัดกิจกรรมรับฟังความคิดเห็นจากผู้ใช้งาน และผู้มีส่วนได้ส่วนเสียภายใน สขญ. (Focus Group) เพื่อรับฟังข้อมูล ความคิดเห็น ข้อเสนอแนะ และความคาดหวังเกี่ยวกับระบบ เพื่อนำความคิดเห็นใช้ในการออกแบบระบบ (UXUI Design) ให้ตอบสนองกับความต้องการ ทั้งนี้ผู้รับจ้างต้องดำเนินการจัดกิจกรรมตามห้วงเวลาที่ สขญ. กำหนด ในรูปแบบ online หรือ onsite โดยต้องผ่านความเห็นชอบจากสถาบันฯ ก่อนดำเนินการ  
   1) รับฟังความคิดเห็นเพื่อเก็บความต้องการ (requirement specification) เพื่อออกแบบระบบ รวมถึงการออกแบบส่วนความสามารถในการจับคู่ธุรกิจ (Business Matching)  
   2) รับฟังความคิดเห็นหลังจากออกแบบระบบ เพื่อใช้ในการปรับปรุงระบบให้ตรงกับความต้องการของผู้ใช้งาน ต้นแบบการใช้งาน (Prototype) ที่ผู้ใช้งานสามารถมีปฏิสัมพันธ์กับต้นแบบได้ เช่น สามารถกดปุ่มเพื่อนำทางไปหน้าเว็ปต่างๆได้  
   3) พัฒนา Nonfunctional requirement specification เช่น การใช้งานง่าย มีความน่าเชื่อถือ การตอบสนองของระบบ ความปลอดภัยของระบบ  
   5. จัดทำรายละเอียด User persona และ user roles ทั้งหมดของระบบ  
   6. พัฒนาเพื่อเพิ่มประสิทธิภาพของระบบเดิมเพื่อรับรองการใช้งานตาม User persona และบริบทการใช้งานของระบบในระยะที่ 3  
   7. พัฒนาและปรับปรุงระบบบริหารจัดการเว็บไซต์ (CMS: Content Management System) ผู้รับจ้างต้องดำเนินการ ดังนี้  
   8. Front-end ของระบบมีคุณสมบัติอย่างน้อยหรือดีกว่า ดังนี้  
1) ระบบมีลักษณะเป็น Web Application  
2) สามารถแสดงผลได้เหมาะสมกับแต่ละอุปกรณ์ (Responsive Design) เช่น แสดงผลได้เหมาะสมบนโทรศัพท์มือถือ, แท็บเล็ตคอมพิวเตอร์, และคอมพิวเตอร์  
3) สามารถแสดงผลได้ถูกต้องบน Web Browser ที่เป็นที่นิยม ได้แก่ Google Chrome, Microsoft Edge, Firefox, และ Safari เป็นอย่างน้อย  
4) ปรับปรุงธีม (Theme) ของเว็บไซต์ ให้มีความสวยงาม ทันสมัย และสร้างประสบการณ์ที่ดีแก่ผู้ใช้งาน รวมทั้งยังสามารถจัดการ เปลี่ยนแปลง และแก้ไขส่วนการแสดงผลได้ เช่น ส่วน Header, ส่วน Footer, ส่วน Menu Navigation, หรือวัตถุแสดงผลอื่นๆ เป็นต้น โดยผ่านความเห็นชอบจาก สขญ.  
5) แสดงผลได้เป็นภาษาไทยและภาษาอังกฤษได้เป็นอย่างน้อย  
6) เป็นไปตามมาตรฐานเว็บไซต์ภาครัฐ (Government Website Standard) ไม่น้อยกว่าเวอร์ชั่น 3.0 โดยสำนักงานพัฒนารัฐบาลดิจิทัล (องค์การมหาชน) หรือเป็นไปตามที่สขญ. ให้ความเห็นชอบ  
7) ปรับปรุงเงื่อนไขการใช้งานระบบ (Term and condition) ให้เป็นปัจจุบันตามที่ สขญ. กำหนด  
8) ปรับปรุงคำชี้แจงการใช้งาน การให้ความยินยอม และประกาศการคุ้มครองข้อมูลส่วนบุคคล (Privacy Notice) ของระบบ ให้เป็นปัจจุบันตามที่ สขญ. กำหนด  
9) ปรับปรุงการแสดงผลการย่อขยายของ User Interface   
   9. ศึกษาและวิเคราะห์กระบวนการทำงาน (Business Process) ใหม่ โดยเฉพาะกระบวนการจับคู่ธุรกิจ (Business Matching) ด้วยเกณฑ์การประเมินความสามารถในการต่อยอดเทคโนโลยี ศักยภาพในการดำเนินธุรกิจ และมิติอื่น ๆ ออกแบบกระบวนการมอบอำนาจทางกฎหมาย **(Delegation of Authority Workflow)** สำหรับนิติบุคคล เพื่อให้สอดคล้องกับระเบียบการทำสัญญาและการเบิกจ่ายของภาครัฐ ออกแบบสถาปัตยกรรมระบบ **(System Architecture)** เพื่อรองรับการเชื่อมต่อข้อมูล (Integration) ระหว่าง BRIDGE, E-Saraban และระบบ ERP ภายใน (ODOO/ )

   10. วิเคราะห์และออกแบบระบบ (System Analysis and Design)  
       1. 	ศึกษาและวิเคราะห์กระบวนการทางธุรกิจ (Business Process Analysis) เพื่อรองรับการจับคู่ธุรกิจ (Business Matching) โดยใช้เกณฑ์การประเมินความสามารถในการต่อยอดเทคโนโลยี ศักยภาพในการดำเนินธุรกิจ และมิติอื่น ๆ  
       2. 	ออกแบบกระบวนการมอบอำนาจทางกฎหมาย (Delegation of Authority Workflow) สำหรับผู้ใช้งานประเภทนิติบุคคล ให้สอดคล้องกับ พ.ร.บ.ธุรกรรมทางอิเล็กทรอนิกส์และ ระเบียบของ สขญ.   
       3. 	ออกแบบสถาปัตยกรรมระบบ (System Architecture Design) ให้รองรับการเชื่อมต่อข้อมูล (Data Integration) ระหว่างแพลตฟอร์ม BRIDGE กับระบบภายนอก ได้แก่ ระบบสารบรรณอิเล็กทรอนิกส์ (E-Saraban) และระบบบริหารจัดการทรัพยากรองค์กร (ERP/ODOO/ )

   11. งานพัฒนาระบบบริหารจัดการเครือข่ายและจับคู่ธุรกิจ (Advanced Partnership Module)  
       1. 	ระบบบริหารจัดการข้อมูลสมาชิก (Advanced Profile Management)  
1) พัฒนาระบบรองรับการจัดเก็บข้อมูลสมาชิกทุกกลุ่มผู้มีส่วนได้ส่วนเสีย (Stakeholder) ได้แก่ **ผู้ประกอบการ (Micro, S, M, L),** **บุคคลธรรมดา (Freelance)**, และ นิติบุคคลที่ไม่ใช่บริษัท (เช่น มหาวิทยาลัย, หน่วยงานที่มี พ.ร.บ. จัดตั้ง)  
2) รองรับการจัดเก็บข้อมูลตามหมวดหมู่ธุรกิจรูปแบบใหม่ตามเกณฑ์การประเมินความสามารถในการต่อยอดเทคโนโลยี ศักยภาพในการดำเนินธุรกิจ และมิติอื่น ๆเพื่อระบุความเชี่ยวชาญด้าน Digital และ AI ที่ชัดเจน  
3) รองรับการระบุข้อมูลผลิตภัณฑ์/บริการ (Products/Services Provided) และความต้องการเทคโนโลยี (Products/Services Needed) เพื่อใช้ในการวิเคราะห์ Demand & Supply พร้อมรองรับการแนบรูปภาพประกอบและข้อมูลบริษัทนิติบุคคล  
   2. 	ระบบจับคู่ธุรกิจอัจฉริยะ (Smart Matching Engine)  
1) พัฒนาระบบวิเคราะห์และจับคู่ (Matching Potential Demand & Supply) โดยประมวลผลจาก User Journey และข้อมูล Profile   
2) ระบบสามารถแนะนำ (Suggest/Analyze) คู่ค้าที่เหมาะสม และวิเคราะห์ช่องว่างเชิงพื้นที่ (Gap Analysis) ใน Supply Area ที่ยังขาดผู้ให้บริการในระบบนิเวศ  
   3. 	ระบบบริหารจัดการสิทธิ์และการมอบอำนาจ (Delegation Management System)  
1) พัฒนาระบบรองรับการสร้างบัญชีผู้ใช้งานย่อย (Sub-account) หรือการมอบสิทธิ์ให้กับบัญชีอื่น (Account Delegation) เพื่อดำเนินการแทนในนามนิติบุคคล  
2) ระบบสามารถกำหนดขอบเขตการมอบอำนาจ ***(Scope of Authorization)*** ได้ โดยผู้มอบอำนาจต้องเลือกขอบเขตผ่าน ***Checkbox*** เช่น สิทธิ์ในการยื่นข้อเสนอโครงการ หรือ สิทธิ์ในการลงนามสัญญาอิเล็กทรอนิกส์  
3) พัฒนาระบบตรวจสอบความถูกต้องของบุคคล ***(Identity Verification)*** โดยมีการตรวจสอบเลขบัตรประจำตัวประชาชน ***(THAID)*** ของผู้รับมอบอำนาจให้ตรงกับฐานข้อมูลกรมการปกครองในขั้นตอนการลงนามสัญญาพร้อมระบบบันทึกกิจกรรม (Activity Log)  
4) มีระบบสำหรับเจ้าหน้าที่ฝ่ายกฎหมาย ***(Legal Admin)*** ในการตรวจสอบเอกสารและอนุมัติการมอบสิทธิ์ **(Delegation Approval)** ก่อนสิทธิ์จะถูกเปิดใช้งาน

   12. งานพัฒนาระบบบริหารจัดการทุนและสัญญา (Digital Grant Management Module)  
       1. 	ระบบบริหารจัดการโครงการแบบแยกหน่วยงาน (Department-Specific Project Management)  
1) พัฒนาระบบให้รองรับการสร้างชุดโครงการ (Project Campaign) ที่มีรายละเอียดแตกต่างกันตามหน่วยงานภายในของ สขญ. (Business Units)  
2) ระบบสามารถกำหนดแบบฟอร์มการรับสมัคร (Application Form) และงวดงาน (Milestone) ที่แตกต่างกันในแต่ละหน่วยงานได้อย่างอิสระ เพื่อให้สอดคล้องกับระเบียบการเบิกจ่ายของแต่ละกองทุน  
3) พัฒนาระบบให้รองรับการแก้ไข ข้อมูล แบบฟอร์มยื่นข้อเสนอโครงการแยกตามหน่วยงานภายในของ สขญ.   
4) พัฒนาระบบจัดการสิทธิ์การเข้าถึงข้อมูล (Data Access Control) ให้เจ้าหน้าที่แต่ละฝ่ายมองเห็นและจัดการได้เฉพาะโครงการภายใต้ความรับผิดชอบของตนเอง (Department Isolation)  
   2. 	ระบบจัดการแม่แบบเอกสาร (Document Template Management)   
1) พัฒนาระบบให้ผู้ดูแลระบบ (Admin) สามารถอัปโหลดและจัดการไฟล์ตัวอย่างข้อเสนอโครงการ (Sample Proposal) แยกตามหน่วยงาน (Organization) ได้ เพื่อให้ผู้สมัครดาวน์โหลดไปใช้งานได้ถูกต้องตามประเภททุน  
2) รองรับการแยกกลุ่ม Catagory เช่น กลุ่มเอกสารสำหรับการให้ทุน / กลุ่มเอกสารสำหรับการจัดการสัญญา / กลุ่มเอกสารสำหรับหนังสือสำคัญ เช่น หนังสือมอบพี่อำนาจ เป็นต้น  
   3. 	ระบบติดตามสถานะและแจ้งเตือน (Tracking & Notification)  
1) เพิ่มฟังก์ชันบันทึกเหตุผลกรณีผู้ใช้งานขอยกเลิก/สละสิทธิ์ โครงการ (Withdrawal Note) สำหรับเจ้าหน้าที่   
2) พัฒนาระบบแจ้ง**เตือนอัตโนมัติ (Email Notification)** ไปยังผู้  ดูแลระบบ เมื่อผู้ได้รับทุนดำเนินการลงนามสัญญาอิเล็กทรอนิกส์เรียบร้อยแล้ว  
3) ระบบต้องแสดงประวัติและจำนวนครั้งการส่งคืนแก้ไข **(Revision History & Count)** เพื่อให้เจ้าหน้าที่และผู้ยื่นขอทุนทราบสถานะการดำเนินการได้อย่างชัดเจน

   13. งานพัฒนาระบบบริหารจัดการกิจกรรม (Active Event Management Module)  
       1. 	ระบบเชิญชวนผู้เข้าร่วมกิจกรรม (Invitation System)  
1) พัฒนาระบบให้ผู้ดูแลระบบสามารถนำเข้าข้อมูลอีเมล (Import Email List) และส่งคำเชิญเข้าร่วมกิจกรรม (Send Invitation) ผ่านระบบได้  
2) ผู้ใช้งานปลายทางสามารถกดตอบรับ (Accept) หรือปฏิเสธ (Reject) ผ่านลิงก์ในอีเมลโดยไม่ต้องกรอกข้อมูลสมัครใหม่ทั้งหมด  
   2. 	ระบบบริหารจัดการสถานะผู้เข้าร่วม (Participant Status Management)ปรับปรุงระบบให้ผู้ดูแลระบบสามารถแก้ไขสถานะการอนุมัติผู้เข้าร่วมกิจกรรมได้ (Re-approval/Reject) แม้จะมีการอนุมัติไปแล้ว เพื่อรองรับกรณีมีการเปลี่ยนแปลงหน้างาน  
      3. 	ปรับปรุงเนมูประวัติการลงทะเบียนให้รองรับการอ้างอิงข้อมูลการแสดงผลตารางตามแบบฟอร์มลงทะเบียนของแต่ละกิจกรรม รวมถึงพัฒนาส่วนการกรองข้อมูล (Table Filter) ให้สามารถกำหนดเปิด/ปิด การมองเห็นได้โดยผู้จัดการกิจกรรมสามารถตั้ง่คาได้เอง   
         1. ปรับปรุงฟังก์ชั่นการเรียกสรุปข้อมูลข้อมูลเอกสาร(Download Excel File) ในรูปแบบไฟล์ .xlsx/PDF เพิ่มเติมฟังก์ชั่นการ Download ข้อมูลตามชุดแบบฟอร์มลงทะเบียน/Download ข้อมูลตามกำหนดในหน้าตารางประวัติการลงทะเบียน

   14. งานเชื่อมต่อและบูรณาการระบบ (System Integration)  
       1. 	พัฒนา Application Programming Interface (API) เพื่อเชื่อมต่อกับ ระบบสารบรรณอิเล็กทรอนิกส์ (E-Saraban) สำหรับการส่งข้อมูลประกาศผลผู้ได้รับทุนและการออกเลขหนังสือราชการอัตโนมัติ  
       2. 	พัฒนา API เพื่อเชื่อมต่อกับ ระบบบริหารจัดการทรัพยากรองค์กร (ERP / ODOO) เพื่อส่งข้อมูลคำขอเบิกเงินสนับสนุน (Disbursement Request) และข้อมูลการปิดโครงการ (Project Closing) เพื่อลดความซ้ำซ้อนในการบันทึกข้อมูลการเงิน  
       3. พัฒนาระบบเชื่อมต่อข้อมูลแบบสองทิศทาง (Bi-directional Synchronization) กับระบบ ERP (Odoo) โดยรองรับ  
1) การส่งข้อมูลเพื่อสร้าง Vendor Profile และรายการตั้งเบิก (RQ/EX Creation)  
2) การรับสถานะการจ่ายเงิน (Payment Status) จาก Odoo กลับมาอัปเดตสถานะใน Bridge โดยอัตโนมัติแบบ Scheduled Task  
   15. งานปรับปรุงมาตรฐานและการใช้งาน (Usability & Standard Improvement)  
       1. 	ปรับปรุงรูปแบบการแสดงผลวันที่และเวลา (Date/Time Format) ของทั้งระบบ ให้เป็นปีพุทธศักราช (พ.ศ.) และรูปแบบ DD:MM:YYYY เพื่อให้เป็นมาตรฐานเดียวกัน  
       2. 	ปรับปรุงระบบส่วนงานหลังบ้าน (Back-office) ให้รองรับการเข้าถึงข้อมูล (Accessibility) โดยเพิ่มเครื่องมือสำหรับปรับขนาดตัวอักษร (Text Resizing Tool) เพื่ออำนวยความสะดวกแก่เจ้าหน้าที่ผู้ปฏิบัติงาน

   16. งานพัฒนาระบบบริหารจัดการการตลาดผ่านอีเมล (Email Marketing Module)

ผู้รับจ้างต้องพัฒนาระบบสำหรับการประชาสัมพันธ์และสื่อสารข้อมูลข่าวสารไปยังกลุ่มเป้าหมายผ่านทางอีเมล (Email Marketing) แบบครบวงจร โดยระบบต้องรองรับการทำงานทั้งในส่วนของผู้ใช้งานทั่วไป (Operational User) และผู้ดูแลระบบ (Administrator) มุ่งเน้นความยืดหยุ่นในการสร้างสรรค์เนื้อหา การจัดกลุ่มเป้าหมายที่แม่นยำ และการบริหารจัดการแคมเปญที่มีประสิทธิภาพ ภายใต้มาตรฐานความปลอดภัยและการคุ้มครองข้อมูลส่วนบุคคล (PDPA) โดยมีรายละเอียดดังนี้

1. 	ระบบจัดการฐานข้อมูลกลุ่มเป้าหมายและความยินยอม (Audience & Consent Management) ผู้รับจ้างต้องพัฒนาระบบบริหารจัดการข้อมูลผู้รับข่าวสารที่เชื่อมโยงกับการจัดการสิทธิ์ความยินยอมดังนี้  
1) การจัดกลุ่มเป้าหมาย (Segmentation) ระบบต้องมีความสามารถในการคัดกรองและจัดกลุ่มผู้รับ (Segmentation) ตามเงื่อนไขที่กำหนด เช่น ประเภทธุรกิจ, ความสนใจ, หรือประวัติการเข้าร่วมกิจกรรม เพื่อให้สามารถส่งข้อมูลข่าวสารได้ตรงกับกลุ่มเป้าหมาย (Targeted Communication)  
2) การจัดการความยินยอม (Consent & PDPA Compliance)  
* มีระบบจัดเก็บและตรวจสอบสถานะความยินยอม (Consent Database) ของผู้รับตามพ.ร.บ.คุ้มครองข้อมูลส่วนบุคคล (PDPA)  
* ระบบต้องทำการแทรกลิงก์สำหรับยกเลิกการรับข่าวสาร (Unsubscribe Link) ลงในส่วนท้ายของอีเมลทุกฉบับโดยอัตโนมัติ  
* มีระบบบัญชีรายชื่อระงับการส่ง (Suppression List) เพื่อบันทึกรายชื่อผู้ที่กดยกเลิกรับข่าวสาร และระบบต้องบล็อกการส่งอีเมลไปยังรายชื่อดังกล่าวโดยอัตโนมัติในทุกแคมเปญ  
  2. 	ระบบสร้างและบริหารจัดการเนื้อหา (Content & Template Management) ผู้รับจ้างต้องพัฒนาระบบเครื่องมือสำหรับสร้างและออกแบบเนื้อหาอีเมลที่มีมาตรฐาน ดังนี้  
1) ระบบจัดการแม่แบบ (Template System)  
* แม่แบบกลาง (Master Templates) รองรับให้ผู้ดูแลระบบสร้างแม่แบบมาตรฐานที่กำหนดอัตลักษณ์ขององค์กร (Corporate Identity: CI) เช่น โลโก้, ชุดสี, ฟอนต์ และส่วนท้ายอีเมล (Footer) เพื่อให้ผู้ใช้งานทั่วไปนำไปใช้  
* การจัดการแม่แบบ ผู้ใช้งานสามารถเลือกใช้แม่แบบ สร้างใหม่ หรือบันทึกเก็บไว้ใช้ซ้ำได้  
2) เครื่องมือสร้างเนื้อหา (Email Content Creator) มีเครื่องมือแก้ไขข้อความแบบ Rich Text Editor ที่ใช้งานง่าย รองรับการจัดรูปแบบตัวอักษร การแทรกรูปภาพ และการใส่ลิงก์เชื่อมโยง  
3) การแสดงผลแบบตอบสนอง (Responsive Design) ระบบต้องรับประกันว่าอีเมลที่สร้างขึ้นจะสามารถแสดงผลได้อย่างถูกต้อง สวยงาม และอ่านง่ายบนทุกอุปกรณ์ ทั้งคอมพิวเตอร์ตั้งโต๊ะ (Desktop), แท็บเล็ต (Tablet) และโทรศัพท์มือถือ (Mobile)  
4) ระบบทดสอบการแสดงผล (Testing & Preview)  
* มีฟังก์ชันแสดงตัวอย่าง (Preview Mode) เพื่อจำลองการแสดงผลบนหน้าจออุปกรณ์ประเภทต่าง ๆ  
* มีฟังก์ชันส่งอีเมลทดสอบ (Test Send) ไปยังอีเมลที่ระบุ เพื่อตรวจสอบความถูกต้องก่อนการส่งจริง  
  3. 	ระบบบริหารจัดการแคมเปญและตั้งค่าการส่ง (Campaign Management & Sending Configuration) ผู้รับจ้างต้องพัฒนาระบบควบคุมกระบวนการส่งอีเมลและตั้งค่าทางเทคนิคดังนี้  
1) การบริหารจัดการแคมเปญ (Campaign Workflow) รองรับกระบวนการสร้างแคมเปญที่เป็นขั้นตอน (Step-by-step) ตั้งแต่การเลือกกลุ่มเป้าหมาย การเลือกเนื้อหา/แม่แบบ และการกำหนดเวลาส่ง ซึ่งรองรับทั้งการสั่งส่งทันที (Send Now) และการตั้งเวลาส่งล่วงหน้า (Schedule Send)  
2) การเชื่อมต่อระบบส่งเมล (SMTP & Integration) ระบบต้องรองรับการเชื่อมต่อกับเซิร์ฟเวอร์ส่งเมล (SMTP Server / Mail Relay) หรือผู้ให้บริการส่งอีเมลภายนอก (Third-party Email Service Provider) ตามมาตรฐานที่ สขญ. กำหนด  
3) การควบคุมปริมาณการส่ง (Rate Limiting) ผู้ดูแลระบบสามารถกำหนดขีดจำกัดการส่ง (Rate Limit) ต่อชั่วโมงหรือต่อวัน เพื่อบริหารจัดการทรัพยากรและป้องกันปัญหาการถูกระงับจากผู้ให้บริการอีเมล (Blacklisting)  
   4. 	ระบบกำกับดูแลและบันทึกการใช้งาน (Governance & Audit Log) ผู้รับจ้างต้องพัฒนาระบบเพื่อการควบคุมและตรวจสอบความปลอดภัยดังนี้  
1) การจัดการสิทธิ์ผู้ใช้งาน (Role-Based Access Control) รองรับการกำหนดสิทธิ์การเข้าถึงข้อมูลและการใช้งานฟังก์ชันต่าง ๆ แยกตามบทบาทหน้าที่ เช่น สิทธิ์ในการอนุมัติแคมเปญ, สิทธิ์ในการเข้าถึงข้อมูลส่วนบุคคลของผู้รับ, หรือสิทธิ์เฉพาะการสร้างเนื้อหา  
2) ระบบบันทึกประวัติการใช้งาน (Audit Log) ระบบต้องทำการบันทึกเหตุการณ์สำคัญ (Activity Log) อย่างละเอียด ได้แก่ การเข้าสู่ระบบ, การนำเข้า/ส่งออกข้อมูลรายชื่อ, การสร้างหรือแก้ไขแม่แบบ และประวัติการกดส่งแคมเปญ โดยระบุผู้กระทำ เวลา และรายละเอียดการกระทำ เพื่อใช้ในการตรวจสอบย้อนหลัง (Auditing)  
   17. งานพัฒนาระบบแสดงผลข้อมูลอัจฉริยะและรายงานผลการดำเนินงาน (Smart Dashboard & Reporting)

ผู้รับจ้างต้องออกแบบและพัฒนาระบบแสดงผลข้อมูล (Dashboard) ในรูปแบบ Interactive Visualization ที่มีความทันสมัยและใช้งานง่าย เพื่อใช้เป็นศูนย์กลางในการติดตามและประเมินผลการดำเนินงานของระบบ Ecosystem Platform ทั้งหมด โดยระบบต้องสามารถรวบรวมข้อมูลจากโมดูลต่าง ๆ ทั้งข้อมูลเครือข่ายผู้ประกอบการ (Partnership), ข้อมูลกิจกรรมการจับคู่ธุรกิจ (Matching), และข้อมูลการสื่อสารทางการตลาด (Communication) มาประมวลผลและแสดงผลในมุมมองเชิงวิเคราะห์ เพื่อสนับสนุนผู้บริหารและเจ้าหน้าที่ในการตัดสินใจเชิงนโยบาย การวางแผนกลยุทธ์ และการติดตามความคืบหน้าของโครงการได้อย่างมีประสิทธิภาพและรวดเร็ว (Real-time Decision Making) โดยมีรายละเอียดความดังนี้

1. 	ระบบแสดงผลการวิเคราะห์เครือข่ายและผลกระทบทางธุรกิจ (Partnership & Impact Dashboard) ผู้รับจ้างต้องพัฒนาระบบแสดงผลเพื่อวิเคราะห์ข้อมูลผู้ประกอบการและผลลัพธ์จากการดำเนินงาน ดังนี้  
1) การเปรียบเทียบฐานข้อมูล (On-bridge Comparison) ระบบต้องสามารถเปรียบเทียบกับข้อมูลผู้ประกอบการที่มีอยู่ในระบบ (On-bridge Data) โดยแสดงผลในรูปแบบกราฟเปรียบเทียบสัดส่วน (Ratio) หรือแผนภาพที่ชี้ให้เห็นช่องว่างของข้อมูล (Gap Analysis) เพื่อใช้ในการวางแผนขยายเครือข่าย  
2) การวิเคราะห์ข้อมูลเชิงพื้นที่ (Geospatial Analysis) ระบบต้องแสดงผลข้อมูลความต้องการเทคโนโลยี (Technology Demand) หรือข้อมูลผู้ประกอบการในรูปแบบแผนที่ประเทศไทย (Interactive Map) โดยสามารถเจาะลึกข้อมูล (Drill-down) ได้ตั้งแต่ระดับภาพรวมประเทศ, ระดับภูมิภาค, ไปจนถึงระดับจังหวัด เพื่อให้เห็นการกระจายตัวและแนวโน้มความต้องการในแต่ละพื้นที่  
3) การติดตามและประเมินผลกระทบ (Impact & Business Value Tracking) ระบบต้องแสดงผลมูลค่าทางเศรษฐกิจหรือผลกระทบที่เกิดจากกิจกรรมการจับคู่ธุรกิจ (Business Matching) โดยเชื่อมโยงข้อมูลจากผลการสำรวจ (Survey) ภายหลังจบกิจกรรม มาประมวลผลเป็นตัวชี้วัดความสำเร็จ (KPIs) และแสดงผลในรูปแบบ Dashboard ที่เข้าใจง่าย  
   2. 	ระบบรายงานและวิเคราะห์ประสิทธิภาพการสื่อสาร (Campaign & Communication Analytics) ผู้รับจ้างต้องพัฒนาระบบรายงานผลการดำเนินงานด้านการตลาดและการประชาสัมพันธ์ผ่านอีเมล ดังนี้  
1) รายงานสถิติประสิทธิภาพแคมเปญ (Campaign Performance Metrics) แสดงผลสถิติเชิงลึกของการส่งอีเมลประชาสัมพันธ์แต่ละแคมเปญ ประกอบด้วย อัตราการส่งสำเร็จ (Delivery Rate), อัตราการตีกลับ (Bounce Rate), อัตราการคลิกลิงก์ (Click Rate) และสถิติการขอยกเลิกรับข่าวสาร (Unsubscribe Rate)  
2) การเปรียบเทียบและวิเคราะห์แนวโน้ม (Comparative & Trend Analysis) ระบบต้องสามารถแสดงกราฟเปรียบเทียบประสิทธิภาพระหว่างแคมเปญ หรือแสดงแนวโน้มผลลัพธ์การสื่อสารในรูปแบบรายเดือน (Monthly Trend) เพื่อให้เจ้าหน้าที่สามารถวิเคราะห์และปรับปรุงกลยุทธ์การสื่อสารได้  
   3. 	ระบบติดตามสถานะโครงการและภาพรวมระบบสำหรับผู้ดูแล (Admin Operation Dashboard) ผู้รับจ้างต้องพัฒนาระบบติดตามการบริหารจัดการโครงการและระบบงานสำหรับผู้ดูแลระบบ ดังนี้  
1) การติดตามสถานะโครงการ (Project Timeline View) แสดงภาพรวมความก้าวหน้าของโครงการทุนหรือกิจกรรมต่าง ๆ ในรูปแบบ Timeline หรือ Gantt Chart โดยมีการแยกสถานะที่ชัดเจน ระหว่างโครงการที่ได้รับการอนุมัติ (Approved) และโครงการที่อยู่ในระบบทั้งหมด  
2) รายงานภาพรวมการใช้งานระบบ (System Usage Overview) แสดงสถิติปริมาณการเข้าใช้งานระบบ (Traffic), จำนวนผู้ใช้งานที่ Active  
3) การเชื่อมต่อและส่งออกข้อมูล (Data Export & Integration) ระบบต้องรองรับการส่งออกข้อมูลรายงานในรูปแบบไฟล์มาตรฐาน (เช่น Excel, CSV) และต้องมีช่องทางเชื่อมต่อข้อมูล (API Endpoint) ที่มีความปลอดภัย เพื่อให้สามารถนำข้อมูลดิบไปประมวลผลต่อหรือแสดงผลบนเครื่องมือ Business Intelligence ภายนอกได้ (เช่น Microsoft Power BI, Tableau หรือ Google Looker Studio)

   \=============================================================

   18. คุณสมบัติด้านบุคลากร

จัดทำรายละเอียดของบุคลากรทั้งหมดซึ่งเป็นทีมปฏิบัติงานของผู้ยื่นข้อเสนอพร้อมประวัติการทำงาน และคุณวุฒิการศึกษา ในกรณีที่มีการเปลี่ยนแปลงบุคลากรระหว่างการจัดทำโครงการต้องมีการแจ้งเป็นลายลักษณ์อักษรให้กับผู้ว่าจ้างรับทราบภายใน 30 วันนับตั้งแต่วันที่มีการปรับเปลี่ยน ซึ่งทีมปฏิบัติงานของผู้ยื่นข้อเสนอ อย่างน้อยต้องประกอบด้วย

* ผู้จัดการโครงการ (Project manager)  
* นักวิเคราะห์ระบบ (System analyst)  
* นักพัฒนาเว็บไซต์ (Web application developer)  
* นักออกแบบเว็บไซต์ (UX/UI designer)  
* นักทดสอบระบบ (Quality Assurance)  
* ผู้เชี่ยวชาญด้านการสนับสนุนให้ทุนของรัฐ  
  19. รายงานการดำเนินงาน คู่มือการใช้งาน และการบำรุงรักษา  
1) ผู้รับจ้างต้องจัดทำรายงานการดำเนินงาน คู่มือการใช้งาน และการบำรุงรักษาในรูปแบบไฟล์อิเล็กทรอนิกส์ จำนวน 1 ฉบับ  
2) จัดทำเอกสารทางเทคนิค ซึ่งครอบคลุมเนื้อหาอย่างน้อยดังนี้  
* สถาปัตยกรรมของระบบ (System Architecture)  
* สถาปัตยกรรมและโครงสร้างความสัมพันธ์ของฐานข้อมูล (Data Architecture and ER Diagram)  
* รายงานสรุปความต้องการของผู้ใช้งาน (requirement specification)  
* เอกสารการออกแบบหน้าจอผู้ใช้งาน (User Interface) ซึ่งครอบคลุมเนื้อหาอย่างน้อยดังนี้  
  * เอกสารการออกแบบหน้าจอผู้ใช้งาน (User Interface) ซึ่งครอบคลุมเนื้อหาอย่างน้อยดังนี้  
  * การออกแบบ User persona  
  * การออกแบบส่วนติดต่อผู้ใช้งาน (User Interface) และประสบการณ์ผู้ใช้งาน (User Experience)  
3) เอกสารรายละเอียดเกี่ยวกับการพัฒนาระบบ ทางด้านเทคนิค สถาปัตยกรรมเชิงเทคนิค (Technical architecture) ได้แก่ ซึ่งประกอบด้วยดังต่อไปนี้เป็นอย่างน้อย โดยมีการเปรียบเทียบกับระบบที่มีความใกล้เคียงกัน ไม่น้อยกว่า 2 ระบบ  
4) ผลการศึกษาการเปรียบเทียบกับระบบที่มีความใกล้เคียงกัน  
* สถาปัตยกรรมระบบ (System architecture)  
* กลไกการทำงานหรือขั้นตอนปฏิบัติงานของระบบที่สอดคล้องกับความต้องการ (Site map)  
5) ความต้องการของระบบ (System Requirement Specification)  
6) สถาปัตยกรรมระบบ (System Architecture)  
7) แผนภาพกระบวนการทำงาน (Business Flow Diagram)  
8) แผนภาพปฏิสัมพันธ์ระหว่างระบบและผู้ใช้งาน (Use Case Diagram)  
9) แผนภาพกระแสข้อมูล (Data Flow Diagram)  
10) แผนภาพโครงสร้างของฐานข้อมูลที่ได้รับการปรับปรุง (Entity Relationship Diagram)  
11) พจนานุกรมข้อมูลที่ได้รับการปรับปรุง (Data Dictionary)  
12) โครงร่างต้นแบบหน้าจอที่ได้รับการปรับปรุง (UX/UI Wireframe Prototype)  
13) แผนผังเว็บไซต์ที่ได้รับการปรับปรุง (Sitemap)  
14) รายงานการทดสอบระบบงาน (Acceptance Testing) และการทดสอบระบบร่วมกับผู้ใช้งาน (User Acceptant Test: UAT)  
15) คู่มือการใช้งานระบบ (User Manual)  
16) คู่มือการดูแลระบบ (System Administrator Manual) เช่น รายละเอียด plug-in ที่ใช้งาน  
17) คู่มือการปรับปรุงระบบ และคู่มือการใช้งานระบบที่ได้รับการปรับปรุงและได้รับความเห็นชอบจาก สขญ.  
18) คู่มือการใช้งานระบบ grant tracking  
19) รายงานการพัฒนาระบบฉบับสมบูรณ์

5. # กำหนดระยะเวลาส่งมอบงาน

ผู้รับจ้างจะต้องส่งมอบงานทั้งหมดภายในระยะเวลา 240 วัน นับถัดจากวันลงนามในสัญญา

6. # หลักเกณฑ์ในการพิจารณาคัดเลือกข้อเสนอ

   1. ในการพิจารณาผลการยื่นข้อเสนอครั้งนี้ สถาบันข้อมูลขนาดใหญ่ (องค์การมหาชน) จะพิจารณาตัดสินโดยใช้หลักเกณฑ์ ราคาประกอบเกณฑ์อื่น  
   2. ผู้เสนอราคาจะต้องมานำเสนอข้อเสนอ แผนการดำเนินงาน รายละเอียดผลงานกิจกรรมทางเทคนิคด้วยวาจาต่อคณะกรรมการพิจารณาผลการประกวดราคาอิเล็กทรอนิกส์ ตามวันและเวลาที่สถาบันกำหนด ในเอกสารประกาศเชิญชวน รายละไม่เกิน 30 นาที และตอบข้อซักถาม 30 นาที  
   3. การพิจารณาผู้ชนะการยื่นข้อเสนอ กรณีใช้หลักเกณฑ์ราคาประกอบเกณฑ์อื่น ในการพิจารณาผู้ชนะการยื่นข้อเสนอสถาบันข้อมูลขนาดใหญ่ (องค์การมหาชน) จะพิจารณาโดยให้คะแนนตามปัจจัยหลักและน้ำหนักที่กำหนด ดังนี้  
      ข้อเสนอด้านราคา กำหนดน้ำหนัก เท่ากับ 30%  
      ข้อเสนอด้านคุณภาพ กำหนดน้ำหนัก เท่ากับ 70%

วิธีการประเมินและให้คะแนน

1. การจัดทำแผนการดำเนินโครงการที่สอดคล้องกับขอบเขตงานและรายละเอียดการดำเนินงานทางเทคนิค (คะแนนเต็ม 100 คะแนน) (น้ำหนักร้อยละ 5\) โดยมีเกณฑ์การพิจารณา ดังนี้

| เกณฑ์การพิจารณา | คะแนน | วิธีการประเมิน |
| :---- | :---- | :---- |
| มีแผนการดำเนินงานที่มีรายละเอียดสอดคล้องกับขอบเขตงาน มีความเหมาะสมทำให้เห็นถึงความเป็นไปได้ ในการดำเนินงานให้บรรลุวัตถุประสงค์ และสามารถบริหารจัดการความเสี่ยงที่อาจเกิดขึ้นได้ดี ชัดเจน ครบถ้วน พร้อมระบุวิธีการดำเนินงานได้อย่างชัดเจน รวมถึงมีการกำหนดแนวทางการวัดและตรวจสอบคุณภาพอย่างเป็นรูปธรรมโดยมีการระบุมาตรฐานทีเกี่ยวข้อง | 100 | ประเมินจากข้อมูลและเอกสารที่ผู้ยื่น ข้อเสนอยื่นมาโดยแผนการดำเนินงานที่มี รายละเอียดสอดคล้องกับขอบเขตงาน มี ความเหมาะสมทำให้เห็นถึงความเป็นไปได้ ในการดำเนินงานให้บรรลุวัตถุประสงค์ และ สามารถบริหารจัดการความเสี่ยงที่อาจ เกิดขึ้นได้ โดยจัดทำเป็นรูปแบบ PDF File และนำเสนอในรูปแบบ Power Point |
| มีแผนการดำเนินงานที่มีรายละเอียดสอดคล้องกับขอบเขตงาน มีความเหมาะสมทำให้เห็นถึงความเป็นไปได้ ในการดำเนินงานให้บรรลุวัตถุประสงค์ และสามารถบริหารจัดการความเสี่ยงที่อาจเกิดขึ้นได้ดี ชัดเจน ครบถ้วน พร้อมระบุวิธีการดำเนินงานได้อย่างชัดเจน | 80 |  |
| มีแผนการดำเนินงานที่มีรายละเอียดสอดคล้องกับขอบเขตงาน มีความเหมาะสมทำให้เห็นถึงความเป็นไปได้ ในการดำเนินงานให้บรรลุวัตถุประสงค์ และสามารถบริหารจัดการความเสี่ยงที่อาจเกิดขึ้นได้ดี แต่ขาดความชัดเจน | 60 |  |
| มีแผนการดำเนินงานที่มีรายละเอียดสอดคล้องกับขอบเขตงาน มีความเหมาะสมทำให้เห็นถึงความเป็นไปได้ ในการดำเนินงานให้บรรลุวัตถุประสงค์ แต่ไม่ได้ระบุการ บริหารจัดการความเสี่ยงที่อาจเกิดขึ้นได้ดีและขาดความชัดเจน | 40 |  |
|  ไม่มีการนำเสนอ | 0 |  |

   2. 	ผลงานที่ผ่านมาของผู้รับจ้าง โดยให้ความสำคัญกับประสบการณ์ที่เกี่ยวข้องโดยตรงกับงานที่ได้มีการกำหนดไว้ในขอบเขตงาน เป็นการพิจารณาประสบการณ์ ความรู้ความเชี่ยวชาญเกี่ยวกับโครงการและ ความเชี่ยวชาญในการดำเนินงาน  
      1. ซึ่งเป็นผลงานลักษณะเดียวกันกับคุณสมบัติของผู้ยื่นข้อเสนอ ในวงเงินไม่ต่ำกว่า 1,000,000 บาท (หนึ่งล้านบาทถ้วน) ต่อ 1 สัญญา ผลงานดังกล่าวต้องแล้วเสร็จไม่เกินกว่า 3 ปี (คะแนนเต็ม 100 คะแนน) (น้ำหนักร้อยละ 5\)

| เกณฑ์การพิจารณา | คะแนน | วิธีการประเมิน |
| :---- | :---- | :---- |
| มีผลงานลักษณะพัฒนา Web application จำนวน 5 โครงการ ขึ้นไป | 100 | ผู้ยื่นเสนอราคาต้องยื่นสำเนาเอกสาร สัญญาจ้างหรือสำเนาหนังสือรับรอง ผลงาน โดยพิจารณาเฉพาะผลงานที่มี การดำเนินงานเสร็จเรียบร้อย |
| มีผลงานลักษณะพัฒนา Web application จำนวน 4 โครงการ | 80 |  |
| มีผลงานลักษณะพัฒนา Web application จำนวน 3 โครงการ | 60 |  |
| มีผลงานลักษณะพัฒนา Web application จำนวน 2 โครงการ | 40 |  |
| มีผลงานลักษณะพัฒนา Web application จำนวน 1 โครงการ | 20 |  |

         2. ผลงานที่ผ่านมาของผู้รับจ้าง โดยให้ความสำคัญกับประสบการณ์ที่เกี่ยวข้องโดยตรงกับงานที่ได้มีการกำหนดไว้ในขอบเขตงาน เป็นการพิจารณาประสบการณ์ ความรู้ความเชี่ยวชาญเกี่ยวกับโครงการ และความเชี่ยวชาญในการดำเนินงาน ซึ่งเป็นผลงานลักษณะเดียวกันกับคุณสมบัติของผู้ยื่นข้อเสนอ โดยครอบคลุมรูปแบบดังนี้ (คะแนนเต็ม 100 คะแนน) (น้ำหนักร้อยละ 5\)  
* ระบบบริหารจัดการเครือข่ายและจับคู่ธุรกิจ (Advanced Partnership & Matching System)  
* ระบบบริหารจัดการทุนและสัญญาดิจิทัล (Grant Management System)  
* ระบบบริหารจัดการกิจกรรม (Active Event Management System)  
* ระบบสื่อสารและการตลาดผ่านอีเมล (Email Marketing System)

| เกณฑ์การพิจารณา | คะแนน | วิธีการประเมิน |
| :---- | :---- | :---- |
| มีผลงานลักษณะพัฒนาระบบออนไลน์ 3 รูปแบบ | 100 | ผู้ยื่นเสนอราคาต้องยื่นสำเนา เอกสารสัญญาจ้างหรือสำเนา หนังสือรับรองผลงาน และ ขอบเขตของงาน (TOR) โดยพิจารณาเฉพาะผลงานที่มี การดำเนินงานเสร็จเรียบร้อย |
| มีผลงานลักษณะพัฒนาระบบออนไลน์ 2 รูปแบบ | 80 |  |
| มีผลงานลักษณะพัฒนาระบบออนไลน์ 1 รูปแบบ | 60 |  |
| ไม่มีผลงานลักษณะพัฒนาระบบออนไลน์ | 0 |  |

  3. 	ด้านความสามารถของระบบ และคุณลักษณะของระบบ (คะแนนเต็ม 100 คะแนน) (น้ำหนักร้อยละ 30\)

| เกณฑ์การพิจารณา | คะแนน | วิธีการประเมิน |
| :---- | :---- | :---- |
| ฟังก์ชันการใช้งานของระบบ (Feature) หรือความสามารถ ของระบบที่สนับสนุนการใช้งานที่มีประสิทธิภาพมากกว่า ข้อกำหนด | 100 | ประเมินจากเอกสารข้อเสนอ ทางด้านเทคนิค |
| ฟังก์ชันการใช้งานของระบบ (Feature) หรือความสามารถ ของระบบที่สนับสนุนการใช้งานที่มีประสิทธิภาพเท่ากับ ข้อกำหนดในขอบเขตงาน | 75 |  |
| ฟังก์ชันการใช้งานของระบบ (Feature) หรือความสามารถ ของระบบที่สนับสนุนการใช้งานที่มีประสิทธิภาพต่ำกว่า ข้อกำหนด | 0 |  |

     4. 	ด้านคุณสมบัติและประสบการณ์ของบุคลากรปฏิบัติงาน   
        (คะแนนเต็ม 100 คะแนน) (น้ำหนักร้อยละ 10\)  
* ผู้จัดการโครงการ (Project Manager)  
* นักวิเคราะห์ระบบ (System Analyst)  
* นักพัฒนาเว็บไซต์ (Web application developer)  
* นักทดสอบระบบ (Quality Assurance)  
* นักออกแบบเว็บไซต์ (UX/UI Designer)

มีประสบการณ์การทำงานมีลักษณะเดียวกับขอบเขตงานนี้ อย่างน้อย 3 ปี

| เกณฑ์การพิจารณา | คะแนน | วิธีการประเมิน |
| :---- | :---- | :---- |
| ประสบการณ์ 4 ปี ขึ้นไป ทั้ง 5 ตำแหน่ง และมีเอกสารใบรับรอง คุณสมบัติด้าน Project Management / Project Planning จาก หน่วยงานภาครัฐหรือเอกชนที่มีความน่าเชื่อถือ | 100 | ผู้ยื่นเสนอราคาต้องยื่นประวัติการทำงานที่เกี่ยวข้อง โดยพิจารณาเฉพาะผลงานที่มีการดำเนินงานเสร็จเรียบร้อย |
| ประสบการณ์ 4 ปี ขึ้นไป ทั้ง 5 ตำแหน่ง | 90 |  |
| ประสบการณ์ 4 ปี ขึ้นไป 4 ตำแหน่ง และประสบการณ์ 3 ปี 1 ตำแหน่ง | 80 |  |
| ประสบการณ์ 4 ปี ขึ้นไป 3 ตำแหน่ง และประสบการณ์ 3 ปี 2 ตำแหน่ง | 65 |  |
| ประสบการณ์ 4 ปี ขึ้นไป 2 ตำแหน่ง และประสบการณ์ 3 ปี 3 ตำแหน่ง | 50 |  |
| ประสบการณ์ 4 ปี ขึ้นไป 1 ตำแหน่งและ ประสบการณ์ 3 ปี 4 ตำแหน่ง | 35 |  |
| ประสบการณ์ 3 ปี 5 ตำแหน่ง | 20 |  |
| ประสบการณ์ ต่ำกว่า 3 ปี อย่างน้อย 1 ตำแหน่ง | 0 |  |

5. 	ด้านคุณสมบัติที่ปรึกษา (ด้านการออกแบบและพัฒนาระบบการอนุมัติกองทุน) (คะแนนเต็ม 100 คะแนน) (น้ำหนักร้อยละ 5\)

| เกณฑ์การพิจารณา | คะแนน | วิธีการประเมิน |
| :---- | :---- | :---- |
| ต้องมีประสบการณ์ในการเป็นที่ปรึกษาโครงการภาครัฐที่เกี่ยวข้องกับการให้ทุนที่เกี่ยวข้องกับกระบวนการและหลักเกณฑ์การให้ทุนของหน่วยงานภาครัฐหรือหน่วยงานที่มีลักษณะคล้ายคลึงกัน ไม่น้อยกว่า 3 โครงการในช่วง 5 ปีที่ผ่านมา | 100 | ผู้ยื่นเสนอราคาต้องยื่นประวัติ การทำงานที่เกี่ยวข้อง โดยพิจารณาเฉพาะผลงานที่มี การดำเนินงานเสร็จเรียบร้อย |
| ต้องมีประสบการณ์ในการเป็นที่ปรึกษาโครงการภาครัฐที่เกี่ยวข้องกับการให้ทุนที่เกี่ยวข้องกับกระบวนการและหลักเกณฑ์การให้ทุนของหน่วยงานภาครัฐหรือหน่วยงานที่มีลักษณะคล้ายคลึงกัน 3 โครงการในช่วง 5 ปีที่ผ่านมา | 75 |  |
| ต้องมีประสบการณ์ในการเป็นที่ปรึกษาโครงการภาครัฐที่เกี่ยวข้องกับการให้ทุนที่เกี่ยวข้องกับกระบวนการและหลักเกณฑ์การให้ทุนของหน่วยงานภาครัฐหรือหน่วยงานที่มีลักษณะคล้ายคลึงกัน 1-2 โครงการในช่วง 5 ปีที่ผ่านมา | 50 |  |
| มีประสบการณ์เป็นที่ปรึกษาโครงการภาครัฐที่ไม่เกี่ยวข้องกับการให้ทุนโดยตรง แต่มีองค์ประกอบด้านการอนุมัติงบประมาณหรือการบริหารโครงการ | 25 |  |
| ไม่มีการนำเสนอ หรือประสบการณ์ไม่เกี่ยวข้อง | 0 |  |

   6. ด้านความมั่นคงปลอดภัยของระบบและการสำรองข้อมูล (คะแนนเต็ม 100 คะแนน) (น้ำหนักร้อยละ 10\)

เป็นการพิจารณาเปรียบเทียบเอกสารวิธีการและข้อเสนอด้านความมั่นคงปลอดภัยของระบบ ให้เกิดความมั่นคงปลอดภัยทางไซเบอร์ต่อระบบและข้อมูลสำคัญเพื่อสร้างความเชื่อมั่นให้กับผู้เกี่ยวข้อง โดยทำการสแกนช่องโหว่ของระบบและปรับปรุงแก้ไขช่องโหว่ ในระหว่างการดำเนินโครงการและระยะเวลารับประกัน

| เกณฑ์การพิจารณา | คะแนน | วิธีการประเมิน |
| :---- | :---- | :---- |
| มีแผนการบริหารจัดการ หรือมาตรการ หรือแผนการดำเนินงานด้านความมั่นคงปลอดภัยจากการโจมตีหรือเข้าถึงข้อมูลตามข้อกำหนด และข้อเสนออื่นๆ ที่เกี่ยวข้องและเพิ่มเติมจากข้อกำหนด | 100 | ประเมินจากเอกสารข้อเสนอ ทางด้านเทคนิค |
| มีแผนการดำเนินงานด้านความมั่นคงปลอดภัยจากการโจมตีหรือเข้าถึงข้อมูลในภาพรวมตามข้อกำหนด | 60 |  |
| ไม่มีแผนการดำเนินงานด้านความมั่นคงปลอดภัยจากการโจมตีหรือเข้าถึงข้อมูล | 0 |  |

4. ในกรณีที่ไม่สามารถคัดเลือกผู้ดำเนินการที่มีคุณสมบัติตามที่ สขญ. กำหนด ทาง สขญ. ขอสงวนสิทธิ์ที่จะยกเลิกการจัดซื้อจัดจ้าง ทั้งนี้ ผู้เสนอราคาจะเรียกร้องค่าใช้จ่ายใด ๆ ทั้งสิ้นไม่ได้  
   5. คณะกรรมการพิจารณาผลการประกวดราคาอิเล็กทรอนิกส์จะพิจารณาคะแนนจากทั้งข้อเสนอด้านเทคนิคและข้อเสนอด้านราคารวมกัน ผู้ยื่นข้อเสนอที่มีคะแนนรวมสูงสุด เป็นผู้ชนะการเสนอราคาในครั้งนี้  
   6. ข้อความหรือรายละเอียดใดของข้อกำหนดในเอกสารฉบับนี้ และข้อเสนอทั้งหมดของผู้เสนอราคาที่เสนอมานั้น หากมีปัญหาในการตีความของข้อความหรือรายละเอียดอื่น ๆ ให้ถือเอาคำวินิจฉัยผลการตัดสินของคณะกรรมการฯ ถือเป็นสิ้นสุด

7. # งวดงานและการจ่ายเงิน

	โดยมีรายละเอียดการส่งมอบงานและการจ่ายเงินแบ่งออกเป็น 2 งวด โดยมีรายละเอียดและที่ต้องส่งมอบและอัตราการจ่ายค่าจ้างแต่ละงวด ดังต่อไปนี้  
งวดที่ 1 ส่งมอบงานภายใน 90 วัน นับถัดจากวันที่ลงนามในสัญญา โดยกำหนดจ่ายเงิน คิดเป็นร้อยละ 40 ของมูลค่าสัญญา เมื่อผู้รับจ้างได้ดำเนินงาน ตามรายละเอียดดังนี้

* แผนการดำเนินงาน ระบุกิจกรรม ผู้รับผิดชอบและผลลัพธ์ และรูปแบบการดำเนินโครงการ  
* โครงสร้างบุคลากรที่ดำเนินโครงการ  
* ผลการศึกษาระบบเดิม และระบบที่ใกล้เคียงกัน  
* รายงานการเก็บข้อมูลความต้องการระบบ (System specification)  
* การออกแบบและจัดทำ Mockup และ Prototype (Design) ทั้งหมด ซึ่งรวมไปถึง การวิเคราะห์และออกแบบสำหรับใช้เป็นแนวทางการดำเนินงานของระบบ  
* การออกแบบกระบวนการของผู้เกี่ยวข้องและ User journey  
* แผนการดำเนินงาน Go Live และการย้ายข้อมูล (Migration) โดยมีรายละเอียดของวิธีการย้ายและตรวจสอบความครบถ้วน ถูกต้อง จำนวนข้อมูลและพื้นที่ใช้งาน แนวทางการแก้ปัญหาในกรณีข้อมูลไม่ครบถ้วนหรือไม่ถูกต้อง

พร้อมส่งมอบรายงานการดำเนินงานตามรายการดังกล่าวในรูปแบบไฟล์ดิจิทัล บรรจุใน Flash drive จำนวน 1 ชุด และคณะกรรมการได้ทำการตรวจรับเรียบร้อยแล้ว  
งวดที่ 2 ส่งมอบงานภายใน 240 วัน นับถัดจากวันที่ลงนามในสัญญา โดยกำหนดจ่ายเงิน คิดเป็นร้อยละ 60 ของมูลค่าสัญญา เมื่อผู้รับจ้างได้ดำเนินงาน ตามรายละเอียดดังนี้

* แพลตฟอร์ม Ecosystem Platform ข้อมูลผู้ประกอบการ/เครือข่าย ด้านเทคโนโลยีข้อมูลขนาดใหญ่  
* และปัญญาประดิษฐ์ ระยะที่ 2 ตามขอบเขตของงาน (Terms of Reference: TOR)  
* การติดตั้งและทดสอบระบบ โดยมี Test Script  
* รายงานการทดสอบระบบงาน (Acceptance Testing) และการทดสอบระบบร่วมกับผู้ใช้งาน (User  
* Acceptant Test Checklist: UAT Checklist)  
* ผลการทดสอบและปรับแก้ไขระบบจากการตรวจสอบมาตรฐานความมั่นคงปลอดภัยด้วยวิธีการ  
* Vulnerability Testing และผลการทดสอบประสิทธิภาพระบบด้วย Performance Testing  
* แผนการ Deploy ระบบ  
* Source code ที่ทำการพัฒนาระบบ รวมถึงการอธิบาย Source code ที่ทำการพัฒนารายงานการ  
* โอนย้ายข้อมูล  
* จัดอบรมการใช้งานระบบ และการดูแลรักษาระบบให้แก่ สขญ.  
* รายงานการดำเนินงานฉบับสมบูรณ์ ตามขอบเขตงานข้อ 4  
  	พร้อมส่งมอบรายงานการดำเนินงานตามรายการดังกล่าวในรูปแบบไฟล์ดิจิทัล บรรจุใน Flash drive จำนวน 1 ชุด และคณะกรรมการได้ทำการตรวจรับเรียบร้อยแล้ว

8. # อัตราค่าปรับ

หากผู้รับจ้างไม่สามารถส่งมอบงานได้ตามเวลาที่กำหนดไว้ในสัญญา ผู้รับจ้างจะต้องชำระค่าปรับ ให้แก่ สขญ. เป็นรายวัน ในอัตราร้อยละ 0.10 (ศูนย์จุดหนึ่งศูนย์) ของมูลค่าสัญญาจ้าง แต่จะต้องไม่ต่ำกว่าวันละ 100 บาท

9. # การรับประกันความชำรุดบกพร่อง (ถ้ามี)

   1. การรับประกันความชำรุดบกพร่องตามข้อกำหนดนี้หมายถึง การแก้ไขข้อผิดพลาดของระบบฯ และการปรับปรุงประสิทธิภาพของระบบฐานข้อมูล ภายในระยะเวลา 1 ปี โดยไม่คิดค่าใช้จ่ายใด ๆ ทั้งสิ้น นับถัดจากวันตรวจรับงานงวดสุดท้าย  
   2. ปรับปรุงปลั๊กอินที่ใช้ในการทำงานของเว็บไซต์ให้เป็นปัจจุบัน ตลอดระยะเวลารับประกัน 1 ปี  
   3. ในช่วงการรับประกันความชำรุดบกพร่องของระบบ หากมีการแก้ไขระบบฯ ในส่วนใด ๆ ของผู้รับจ้างจะต้องจัดทำเอกสารประกอบเกี่ยวกับรายละเอียดการแก้ไข และวิธีการติดตั้งเข้าสู่ระบบ ฯ และส่งมอบ Source Code ที่ได้แก้ไข ภายในระยะเวลา 15 วัน ภายหลังการแก้ไขระบบ ฯ ดังกล่าวเสร็จโดยไม่คิดค่าใช้จ่ายใด ๆ ทั้งสิ้น  
   4. ผู้รับจ้างต้องจัดเตรียมช่องทางสำหรับรับแจ้งปัญหาได้ตลอด 24 ชั่วโมงทุกวัน รวมวันหยุดนักขัตฤกษ์ สำหรับให้เจ้าหน้าที่ สขญ. แจ้งปัญหาผ่านช่องทางนั้นได้โดยง่าย  
   5. ผู้รับจ้างจะต้องดำเนินการแก้ไขปัญหาพร้อมทั้งแจ้งผลการดำเนินการแก้ไขกลับมายัง สขญ. โดยมีกรอบระยะเวลาดำเนินการนับจากเวลาที่ได้รับแจ้งให้ผู้ว่าจ้างทราบผ่านทางจดหมายอิเล็กทรอนิกส์ ดังนี้

ข้อตกลงระดับการให้บริการ (Service Level Agreement: SLA)

| ระดับความ รุนแรง | ลักษณะของปัญหา | ระยะเวลาตอบสนอง เมื่อรับทราบปัญหา | ระยะเวลาแก้ไขปัญหา |
| :---- | :---- | :---- | :---- |
| Critical | กรณีระบบทั้งหมดทำงานไม่เป็นไปตามปกติ หยุดทำงานส่งผลกระทบในวงกว้าง หรือการไม่สามารถ Login เข้าสู่ระบบได้ เช่น ไม่สามารถรับอีเมลเข้า และส่งอีเมลออก โดยมีผลกระทบกับหน่วยงานมากกว่า 5 หน่วยงานในระยะเวลาเดียวกัน หรือ ผู้ใช้งาน มากกว่า 5 หน่วยงานแจ้งปัญหาไม่สามารถ Login เข้าสู่ระบบได้ในระยะเวลาเดียวกัน | ภายใน 30 นาที | ภายใน 1 ชั่วโมง นับถัดจากเวลา รับทราบปัญหา |
| High | กรณีบางระบบหรือบางโมดูลเกิดความขัดข้อง ไม่สามารถทำงานได้ตามปกติโดยมีผลกระทบเป็นวงกว้าง เช่น ระบบ ประชุมอิเล็กทรอนิกส์สำหรับวาระลับไม่สามารถจัดการประชุมได้มากกว่า 5 หน่วยงานในระยะเวลาเดียวกัน | ภายใน 30 นาที | ภายใน 4 ชั่วโมง |
| Medium | กรณีบางระบบหรือบางโมดูลเกิดความขัดข้อง ไม่สามารถทำงานได้ตามปกติโดยมีผลกระทบกับบางผู้ใช้งาน หรือ ข้อมูลอีเมลเกิดการเสียหายหรือสูญหายในระหว่างการโอนย้าย หรือมีปัญหาที่ส่งผลกระทบต่อการไม่สามารถรับส่ง Email ได้ | ภายใน 30 นาที | ภายใน 6 ชั่วโมง |
| Low | กรณีได้รับแจ้งปัญหาที่เกี่ยวข้องกับระบบ ในระดับโดยไม่มีผลกระทบต่อการใช้บริการ | ภายใน 30 นาที | ภายใน 24 ชั่วโมง |

ทั้งนี้ การเริ่มนับเวลาเริ่มต้น-สิ้นสุดของแต่ละปัญหาการใช้บริการ (Incident) ให้นับถัดจากระยะเวลาแจ้งปัญหาขัดข้องและการแก้ไขปัญหา ให้นับตั้งแต่เวลา เจ้าหน้าที่ผู้รับผิดชอบ ของ สขญ. ได้แจ้งผู้รับจ้างให้ทราบผ่านทางช่องทางที่สขญ.กำหนด เว้นแต่มีเหตุให้ไม่สามารถใช้งานได้ ให้ใช้เวลาจากแหล่งอื่นตามที่ผู้ว่าจ้างระบุเป็นรายกรณี

10. # การรับประกันความชำรุดบกพร่อง (ถ้ามี)

สถาบันข้อมูลขนาดใหญ่ (องค์การมหาชน)  
เลขที่ 234/432 ซอยลาดพร้าว 12 ถนนลาดพร้าว  
แขวงจอมพล เขตจตุจักร กรุงเทพมหานคร 10900  
ไปรษณีย์อิเล็กทรอนิกส์ kanyarat.be@bdi.or.th  
